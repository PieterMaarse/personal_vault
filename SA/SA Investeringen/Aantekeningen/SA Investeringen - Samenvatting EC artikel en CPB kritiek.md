---
MOC:
  - "[[$SA Investeringen]]"
tags:
  - note
about:
  - Samenvatting van het artikel van de Europese Commissie
  - Samenvatting van wat het CPB zegt
---
---
## Inbox
```dataview
LIST
FROM [[]] and !outgoing([[]]) and !"_Obsidian"
```
---

Ik heb de studie van de Europese Commissie en de kritiek van het CPB gelezen. Bijgevoegd mijn samenvatting en analyse.

Na met Hanneke gesproken te hebben besefte ik dat ik wellicht net wat te diep ben gegaan (moet nog beetje wennen aan de consultancy ipv academia) maar mocht de theorie en deze modellen nog belangrijk zijn dan ben ik er wel wat bekend mee.

Hoe/waar willen jullie dat ik dit (in) verwerk? En ik hoef morgen niet bij het gesprek te zijn, toch?


Het document bestaat uit twee delen:
1. Een samenvatting van de dingen die worden besproken in het artikel van de Europese Commissie, bestaande uit 1) de checklist van vier soorten dingen waar een goed model aan moet voldoen en 2) de drie modellen die worden besproken. Ik heb besloten dat het niet nodig was voor nu om hier heel diep op in te gaan, maar als dit wel nodig is laat het vooral weten.
2. Hoe het QUEST III model werkt en wat de kritiek van het CPB is (aangezien deze kritiek vooral over QUEST gaat). Ik denk dat een aantal punten van het CPB wel te weerleggen zijn, wat ik heb geprobeerd, maar dit is dus deels wel echt mijn (uiteraard extreem ervaren) mening.

Als jullie willen dat ik RHOMOLO en NEMESIS ook verder uitwerk (of als jullie specifieke vragen hebben) laat het vooral weten. Ik heb wel aantekeningen, maar voor nu dacht ik dat het niet de tijd waard was om daar verder op in te gaan.


## Artikel Europese Commissie

### Samenvatting

Het rapport van de Europese Commissie *Moving the Frontier of Macroeconomic Modelling of Research and Innovation Policy* bespreekt manieren om investeringen in onderzoek en innovatie (R&I) te modelleren. 

**Features, Enablers, Policy Instruments, Dimensions of Impact**
De eerste helft bespreekt een "checklist" van vier soorten dingen die een goed model moet kunnen meenemen:
1. Features: eigenschappen van hoe R&I zich "gedraagt", zoals dat het niet-rivaal is, het bestaan van kennis-spillovers en het onderscheid tussen fundamenteel en toegepast onderzoek
2. Enablers: dingen die ervoor zorgen dat innovatie plaatsvindt
3. Policy instruments: manieren die ik de praktijk worden gebruikt om R&I te sturen, zoals subsidies en belastingmaatregelen, maar ook administratieve lasten en patenten
4. Dimensions of impact: dingen waar R&I (beleid) effect op heeft, zoals BBP, maar ook ongelijkheid tussen groepen (op de korte termijn hebben vooral de "rijke onderzoekers" er baat bij)

Hierbij zeggen ze dat het ideale model alles moet kunnen meenemen, maar dit model bestaat (nog) niet. Hierin laten ze naar mijn mening een beetje twee kanten zien, want aan de ene kant blijven ze zeggen dat "all models are wrong, but some are useful" dus dat je afhankelijk van het beleid onder de loop moet kijken welke van de bovengenoemde dingen relevant zijn. Aan de andere kant zeggen ze dat een model alleen betrouwbaar is wanneer deze alle dingen uit de checklist meeneemt.

**QUEST, RHOMOLO, NEMESIS**
De tweede helft van het artikel bespreekt drie modellen: QUEST III (een DSGE model), RHOMOLO (een SCGE model), en NEMESIS (een macro-econometrisch model). Voor elk model gaan ze 1) kort en niet-technisch langs hoe het werkt, 2) aan welke eisen van de checklist het voldoet, 3) wat de sterke en zwakke punten zijn, en 4) waar mogelijk hoe het verbeterd kan worden (vaak tussendoor).

Zoals eerder benoemd, geen van de modellen voldoet aan alle eisen, maar ze raden aan de ene kant aan om de keuze van het model af te laten hangen van het doel van de analyse, en aan de andere kant zeggen ze dat de modellen verbeterd moeten worden voordat deze juist gebruikt kunnen worden.

### Modellen

Hieronder een kort bespreken van de drie modellen. Ik snap QUEST (DSGE) wel enigszins, maar RHOMOLO (SCGE) en NEMESIS (macro-econometrisch) wat minder. Toch hier een korte niet-technische samenvatting van hoe ik het allemaal begrijp:

**QUEST III**
QUEST III is een dynamisch stochastisch algemeen evenwichtsmodel (DSGE) dat vooral wordt gebruikt om de creatie en adoptie van kennis en technologie los te modelleren en de effecten van R&I beleid op EU- en land-niveau door te rekenen. Het kan een breed scala aan beleidsmaatregelen doorrekenen.

Menselijk kapitaal wordt exogeen bepaald. Bedrijven zijn homogeen (niet goed). Het maakt geen onderscheid tussen verschillende regio's binnen NL of sectoren. Er zijn echter meerdere studies die dit model op zijn zwakke punten aanvullen, zoals Varga and in't Veld (2011, niet gelezen) om menselijk kapitaal endogeen te nemen.

**RHOMOLO**
RHOMOLO is een ruimtelijk berekenbaar algemeen evenwichtsmodel (SCGE). Het is vooral goed in het modelleren van verschillende regio's en sectoren.

Ik heb het stuk over RHOMOLO niet in helemaal in detail gelezen omdat ik al snel het gevoel kreeg dat het niet is wat wij zoeken. Het is dus vooral goed om verschillende sectoren en regio's te modelleren, maar hier wel kosten in andere functionaliteiten tegenover staan en dit niet ons voornaamste doel is, lijkt dit model minder geschikt is.

**NEMESIS**
Is een macro-econometrisch model, ten opzichte van de algemene evenwichtsmodellen, wat betekent dat het minder op theorie is gebaseerd en meer op data. Dit geeft het model meer vrijheid waardoor het soms geobserveerde effecten beter kan volgen, maar dat staat ook meer onzekerheid tegenover.

NEMESIS kan de effecten van R&D beleid overschatten (ik snap de redenering niet helemaal) wat geloof ik voor ons doel erg onwenselijk is. Ook is het minder betrouwbaar als beleid verandert, omdat het meer op data is gebaseerd en minder op logische keuzes, waardoor je sneller last heb van extrapolatie-effecten. Tenslotte lijkt het me dat het model minder te sturen is om logische uitkomsten te krijgen, zoals multipliers (in)consistent met de literatuur.

**Mijn inschatting**
Het is wellicht een beetje onderbuikgevoel, maar dit is hoe ik het nu zie:

Als we één van de drie moeten kiezen (wat blijkbaar minder het geval is dan ik dacht), dan zie ik zelf het meeste in een variant op QUEST. RHOMOLO focust te erg op regionale aspecten, wat voor ons minder relevant is, en geeft een stuk minder mogelijkheden dan QUEST. NEMESIS geeft meer vrijheid, maar daarmee ook meer onzekerheid. Daarnaast heeft QUEST een aantal nadelen, maar de commissie verwijst naar literatuur die een aantal van deze probeert op te lossen.

## QUEST III en Kritiek CPB

### QUEST III - Hoe werkt het?

**Overzicht**
QUEST III modelleert huishoudens, producenten van intermediaire goederen, producenten van eindproducten, een onderzoekssector, een overheid, en een centrale bank. Dit model maakt geen onderscheid tussen verschillende industrieën/sectoren of regio's binnen Nederland.

De onderzoekssector bestaat uit onderzoeksinstituten en technologie adopters. Ideeën worden gemaakt in de eerste en deze worden vertaald naar technologie in de tweede. Wanneer deze ideeën vertaald zijn naar technologie zorgen ze ervoor dat intermediaire goederen beter (geen onderscheid tussen betere producten of efficiëntere processen) kunnen worden geproduceerd.

In dit process hangt de productie van ideeën af van het aantal high-skilled onderzoekers in de R&D sector, en niet alleen van het kennis niveau van het eigen land maar ook van andere landen. De grootte van deze kennis-spillovers zijn afhankelijk van de hoeveelheid handel die wordt gedreven met specifieke landen en worden. Via het adoptie-proces worden deze spillovers vertaald naar betere technologieën.

Verder doen ze nog een aantal aannames, waarvan sommige negatieve en sommige positieve effecten hebben (lijst is niet exhaustive, want in het is best technisch):
- Homogene bedrijven, wat betekent dat ze allemaal even efficiënt zijn. Dit impliceert dat ze ook allemaal hetzelfde reageren op technologieveranderingen, wat in de praktijk niet waar is.
- Er wordt geen direct onderscheid gemaakt tussen publiek en privaat onderzoek (wat iets anders is dan publieke vs private investeringen)
- Wel heterogene arbeiders, waardoor 1) de effecten op de inkomensdistributie kunnen worden doorgerekend en 2) er rekening mee wordt gehouden dat skilled labour schaar is
- Twee typen huishoudens: met en zonder beperkte liquiditeit
- Geadopteerde technologieën zijn, door middel van patenten, eigendom van huishoudens met liquiditeit. Wanneer deze technologieën worden gebruikt in productie krijgen deze huishoudens hier geld voor.
- De centrale bank zet de rentevoet door middel van een "Taylor type" regel

**Beleidsmaatregelen**
Hoewel de er geen publieke R&D is en de publieke sector niet direct bijdraagt aan de diffusie van kennis kan dit wel op een aantal manieren worden gestuurd door publieke ingrepen:
- **Subsidies** kunnen worden gemodelleerd door de salarissen van onderzoekers (deels) te betalen
- **Publieke inkopen** kunnen worden gemodelleerd door het publiek kapitaal te vergroten, wat de productiviteit van bedrijven verbeterd, waardoor er meer vraag is naar intermediaire goederen, en dus ook naar R&D.
- De overheid kan **belastingen op technologie** verlagen, waardoor het goedkoper wordt om technologieën te gebruiken, wat de vraag vergroot
- **Publieke leningen en VC** kunnen worden gestimuleerd door de risicovoet van activa te verlagen
- **Administratieve lasten** kunnen worden verlicht door het makkelijker te maken voor bedrijven om te starten met produceren
- **Belastingen** op consumptie, arbeid en inkomen uit kapitaal kunnen worden aangepast
- **Wetgeving over competiti**e kan worden gesimuleerd door de winstmarges aan te passen
- **Sector-specifiek beleid** kan worden doorgerekend door specifiek sectoren zwaarder te laten wegen
- **Monetair en fiscaal beleid** kunnen worden onderzocht door te kijken naar gesimuleerde uitgaven en publieke schulden

Om beleid door te rekenen, moet een specifiek voorstel meestal dus eerst omgerekend worden naar termen die in het model kunnen worden meegenomen. Bijvoorbeeld, als er investeringen zijn vanuit de publieke sector, dan kan dit ook leiden tot extra private investeringen. Dit kan dan samen worden geïntroduceerd in het model als vergrote vraag naar (intermediaire) goederen, wat de creatie en adoptie van ideeën omhoog duwt.

**Kalibrering**
Parameters in dit model, zoals de elasticiteit van hoe erg het binnenlandse kennis-niveau afhangt van het buitenlandse of hoe snel technologie verouderd, moeten worden gekalibreerd. Dit betekent dat het niet door het model zelf wordt geschat, maar van tevoren moet worden meegeven, gebaseerd op een goede schatting. De parameters van het model worden dus niet direct "getraind" op data. Echter zijn deze schatting vaak wel gebaseerd op eerdere econometrische schattingen, maar dit kan ook op basis van literatuur.

### Kritiek CPB

In hun rapport bespreekt het CPB het belang van R&D en recente ontwikkelingen in macro-economische modellen op het gebied van R&D. Hoewel er de afgelopen jaren veel ontwikkelingen zijn geweest op het gebied van macro-economische modellen, en vooral op het gebied van causaliteit, ziet het CPB geen mogelijkheid om de effecten van investeringen in R&D betrouwbaar door te rekenen. Hiervoor halen ze de volgende redenen (deels op basis van het EC rapport) aan:
1. Bedrijven zijn homogeen
2. Financiële fricties kunnen niet worden meegenomen
3. Er wordt geen onderscheid gemaakt tussen private en publieke R&D
4. Cruciale parameters zijn niet betrouwbaar gekalibreerd (/geschat) en niet genoeg gebaseerd op recente data
5. Technologische ontwikkeling gebeurt mondiaal en interacties tussen nationaal en mondiaal wordt niet goed meegenomen
6. Doorbraaktechnologieën worden niet meegenomen, terwijl deze de grootste productiviteitsgroei als gevolg hebben
7. De richting/aard van innovatie wordt niet meegenomen. Innovatie die leidt tot meer uitstoot wordt gelijk gesteld aan groene innovatie

### Eventuele reactie op deze kritiek

Als reactie daarop valt, deels naar mijn eigen mening, het volgende te zeggen:
1. Inderdaad lastig punt. Er zijn papers die dit meenemen, zoals Akcigit et al. (2020), maar ik weet niet voor wat voor model.
2. De commissie zegt dat exogene risicopremies op niet-tastbaar kapitaal eventueel financiële fricties kunnen weerspiegelen. Ook is de paper van Benedetti-Fasil et al. (2020) hiermee aan de slag gegaan voor QUEST.
3. De commissie zegt dat een extensie hiervoor gebaseerd kan worden op Akcigit et al. (2020)
4. Dat zal je altijd hebben. All models are wrong, but some are useful. Voor hun voorbeeld waarom het niet kan zeggen ze dat een schatting van de Amerikaanse economie in 2020 een andere waarde geeft dan die van het huidige QUEST model uit 2007. Betekent dit dat het niet betrouwbaar kan voor Nederland?
5. Er is wel een "rest van de wereld" in QUEST, ik geloof dat deze ook effect heeft op de innovatie tak, maar dat zou ik voor de zekerheid moeten uitzoeken. Het model is inderdaad wel gedetailleerder voor de EU, maar of dit een probleem is kan (naar mijn onderbuik) ter discussie worden gesteld.
6. Met doorbraakeffecten bedoelen ze uitvindingen als de stoommachines of het internet. Dit heeft inderdaad de grootste effecten, maar hoe belangrijk is het om dit expliciet mee te nemen in het model? Een model probeert nooit de exacte waarheid te voorspellen.
7. Hoewel dit een relevant onderwerp is, is dat het ook voor ons doel? Houdt de doorrekening rekening met het effect op het klimaat?

Daarnaast stelt de commissie dat R&I een belangrijke driver is van middel- en langetermijngroei. Een goed macromodel zou een passende modellering van R&I mee moeten nemen. Ze leggen er de nadruk op dat "all models are wrong, but some are useful". Bij elke doorrekening moet er gekozen worden tussen welke aspecten belangrijk zijn om het beoogde doel goed te modelleren. Hiervoor zal gekozen moeten worden wat wel en niet relevant is om mee te nemen. 

Samengevat, een deel van de kritiek van het CPB is terecht. Echter stelt de Europese Commissie dat R&I belangrijk is om mee te nemen in modellen, en zijn er een aantal recente beschikbare submodules die een deel van deze problemen proberen op te lossen.

